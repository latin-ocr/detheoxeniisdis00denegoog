5⁶

alterae nunc nullis imaginibus distinctae sunt, olim autem
baud dubie picturis ornatae erant.

Quod attinet ad aetatem, qua anaglypha, de quibus
agimus, facta sint, M certo Romano artifici attribuendum est,
contra CDE fragmentaque Berolinensia potius inferioribus
artis Graecae temporibus orta¹ esse censeo

Porro quaerendum est, quid sibi velit argumentum huius
anaglyphorum classiS, aut, si mavis, quid in mente habuerit
artifex, qui hanc novam repraesentationis formam condiderit3
nam totam classem ab uno exemplo pendere non est quod
demonstrem. Denuo igitur contueamur anaglyphorum reprae· ’
sentationem. Tota imago longo muro in duas partes divisa
est: post murum templum conspicitur, ante murum velo sus·
penso conclave indicatur. Dies festus agitur. Etenim dum
foris templum sertis redimitur, domi herus cum meretrice ¹)
in lecto cubans epulo ac potione delectatur. Aecum Bac·
chum videamus introeuntem, manifestum est, deum a viro ad
epulum invitatum esse, unde sequitur festum, quod celebra·
tur, inter xenia numerandum esse.

Sed quis est ille vir qui Bacchum excipit? De mortuo
consecrato cogitari nequit3 nam quoniam eae tabulae ad
usum profanum pertinuerint, argumentum quoque pristina
sanctitate careat necesse est. Vivus igitur homo artificem
quendam iussit ad exemplum talium tabularum votivarum, qualia
duo specimina (A et B) servata sunt, anaglyphum exsculpere,
quo conclave suum exornaret. Atque aliter fieri non potest,
quin ille vir Bacchum xeniis colere consueverit. Adstipulemur
igitur Frbhneri sententiae virum et feminam esse sacerdotes
Bacchi? Minime vero. Quam maxime abhorrete sacerdotis
dignitate hic homo, qui festum dei minus solemniter quam
luxuriose libidinoseque acturus est, Veri autem simillimum
est eum histrionem fuisse, neque enim sine consilio artifex
scabellum illud quattuor personis voluminibusque instructum
prope lectum exsculpsit, et histriones imprimis Bacchum co·
luisse satis notum est.

1) Quoniam femina in lecto accumbit, de uxore nou potest
cogitari.

Μ

 

