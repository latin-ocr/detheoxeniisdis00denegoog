, 50

glyphorum rationem naturamque penitus perspexisse videatur,
suo iure Kekule (ak. kunstmus. 1872. p. 427): ‘Eim besrie·
digende deutung ist noch nich! gesunden’.

Otto Iahn scite intellexit anaglypha nostra originem
trahere ex imaginibus tabularum votivarum. Quae res iam
non posita est in coniectura, sed monumento quodam egregie
probatur. Etenim ante paucos menses vv. dd., qui thesauris
musei Parisini praesunt, anaglyphum marmoreum compara·
verunt Athenis optima aetate exsculptum (cf. rev. arch. 1881,
ll, p. 115), quod quasi archetypum sive potius unum ex arche-
typis esse mox videbis

A 1). Tabula bene conservata est; super figuras parti-
culae tantum marmoris defractae sunt‚. figurae ipsae pauculis ’
laesionibus exceptis sunt incolumes. — ln dextra imaginis
parte vir in lecto cubat sinistrorsum, ut par est ²), conver·
sus; indutus est chitone; inferiores corporis partes himatio
teguntur; caput hedera redimitum est. Ex oris, cuius barba
. abrasa est, lineamentis perspicue apparet artificem certum
quendam virum provectioris aetatis voluisse fingere. Dextrum
brachium tollit tamquam salutans, laevam pulvino imponit.
Laeva manu tenet pomum, quod sumpsisse videtur de
mensa fructibus placentisque onusta, quam ad lectum ad·
positam videmus quta mensam anguis se erigit esurus de
illo pomo. Ad summum lectum adstat puer nuduS, quiex
οἰνοχόῃ alte sublata vinum in pateram fundit. Prope eum

vestigia crateris conspicua sunt. In lecti inferiore parte sedet, ⁷ ἱ· ἰ

femina seminuda; laevam manum toro imponit, dextram dex-
trorsum tollit; vultum autem sinistrorsum convertit. Ab
hac enim parte lente accedit Bacchus Satyrisco innixus,
Caput dei imberbe et cincinnatum ut vinolenti paulo inclina-⁷
tum est. Vestitus est brevi chitone, cui superiniecta est
pellis pantheris, et caligis, quae crura tegunt. Laeva manu

1) Hoc loco liceat gratias referre Graefio, semin. Berol. sod, qui,
curn Parisiis moraretur, anaglyphi imaginem mihi adumbravit. Gypso
expressum nunc exstat anaglyphum in museo Berolinensi. Ad quod
sacta est tabula nostra.

2) Constat enim veteres laevis brachiis in pulvinos innixosJac·
cubuisse.

 

